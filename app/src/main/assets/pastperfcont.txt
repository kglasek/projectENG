Past Perfect Continuous to czas przeszły niedokonany (można też powiedzieć – zaprzeszły niedokonany), który stosujemy w następujących sytuacjach:

czynność trwająca do momentu rozpoczęcia innej czynności (mp. I had been waiting for you for an hour before you came. – Czekałam na Ciebie godzinę zanim przyszłaś.). Podkreślamy przy tym ile dana czynność trwała;
po „wish” (np. I wish I hadn’t been running so fast because now I’m tired. – Żałuję, że biegłam tak szybko, bo teraz jestem zmęczona.);
w zdaniach w III okresie warunkowym bądź w tzw. „mixach” składających się m.in. z III okresu warunkowego (np. You wouldn’t be so tired now if you hadn’t been running so fast. – Gdybyś nie biegła tak szybko, nie byłabyś tak zmęczona.);
w mowie zależnej, kiedy przytaczamy zdanie dotyczące przeszłości, wtedy cofamy czas Past Continuous do Past Perfect Continuous (np. He said that he had been waiting for his girlfriend for 3 hours. – Powiedział, że czekał na swoją dziewczynę 3 godziny.).