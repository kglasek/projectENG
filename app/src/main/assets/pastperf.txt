Past Perfect to czas przeszły dokonany (można też powiedzieć – zaprzeszły), który stosujemy w następujących sytuacjach:

jeśli zależy nam na podkreśleniu, że dana czynność zdarzyła się przed inną przeszłą czynnością (np. When I finally got to the party, it had already finished. – Kiedy w końcu dotarłam na imprezę, ona już się skończyła.). Czasu tego nie stosujemy jednak chcąc wymienić po kolei czynności następujące po sobie (np. I got up, had breakfast, washed my teeth… – Wstałam, zjadłam śniadanie, umyłam zęby…, ponieważ w takich sytuacjach jasne jest, co nastąpiło po sobie);
po zwrocie „It was the first time” (np. It was the first time I had been to Scotland. – To był pierwszy raz kiedy byłam w Szkocji.);
po „wish” (np. I wish I hadn’t sold that car. – Żałuję, że sprzedałam ten samochód.);
w zdaniach w III okresie warunkowym bądź w tzw. „mixach” składających się m.in. z III okresu warunkowego (np. If you had taken the map, we would know where to go now. – Gdybyś wziął mapę, wiedzielibyśmy teraz gdzie jechać.);
w mowie zależnej, kiedy przytaczamy zdanie dotyczące przeszłości, wtedy cofamy czas Past Simple do Past Perfect (np. He told me that he had seen Eve the previous day. – On mi powiedział, że dzień wcześniej widział Ewę.).